Come utilizzare le risorse
==========================

Schema.gov.it è il portale del Catalogo che abilita i Contributori,
oltreché qualsiasi cittadino, a ricercare, consultare e riusare gli
asset semantici (ontologie, schemi dati e vocabolari controllati).

In particolare, il portale del Catalogo offre funzionalità di ricerca e
strumenti integrati di visualizzazione e fruizione delle risorse allo
scopo di semplificare le attività di riuso delle stesse, ad es.
l’integrazione dei contenuti semantici all’interno degli e-service.

Il portale del Catalogo è pubblico, ovvero consultabile da chiunque, con
scopi anche diversi tra i vari fruitori. Di seguito alcuni esempi di
utente tipo del Catalogo:

- **sviluppatore di e-service**: può beneficiare del Catalogo
  riutilizzando i concetti semantici al fine di sviluppare e-service che
  siano interoperabili non solo sintatticamente, ma anche semanticamente;

- **ricercatore**: può beneficiare del Catalogo riutilizzando ontologie,
  vocabolari e schemi per i propri scopi di ricerca, riducendo i tempi di
  realizzazione di eventuali sperimentazioni;

- **contributore del Catalogo:** il beneficio è quello di poter
  individuare eventuali ontologie, vocabolari o schemi strettamente
  correlati, se non sovrapposti, ai contenuti semantici da pubblicare. In
  questo modo, piuttosto che creare ex-novo risorse semantiche ridondanti
  tra loro, è possibile estendere quelle esistenti, riducendo anche il
  carico di lavoro annesso.

Le successive sotto-sezioni hanno lo scopo di descrivere le funzionalità di
ricerca e fruizione dei contenuti esposte dal portale del Catalogo.

.. toctree::
  :maxdepth: 3
  :caption: Indice dei contenuti

  come-utilizzare-le-risorse/ricerca-di-risorse-semantiche.rst
  come-utilizzare-le-risorse/scheda-della-risorsa-semantica.rst
