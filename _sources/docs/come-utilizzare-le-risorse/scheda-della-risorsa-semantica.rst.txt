Scheda della risorsa semantica
==============================

Ontologia
---------

La scheda di dettaglio di un'ontologia fornisce informazioni quali il
titolo, la descrizione, e mostra due tasti che permettono di accedere
alle due funzionalità **SPARQL** e **Vai al sorgente**.

.. figure:: ../../media/image6.png
   :alt: Esempio schermata della scheda di un'ontologia

   Esempio schermata della scheda di un'ontologia

In particolare:

-  Il tasto **SPARQL** permette di accedere all'*endpoint SPARQL* ed
   effettuare interrogazioni sull’ontologia, interagendo col *Graph Store*
   del Catalogo.

.. figure:: ../../media/image7.png
   :alt: Interfaccia per l'esecuzione di interrogazioni mediante *SPARQL Query Editor*
   
   Interfaccia per l'esecuzione di interrogazioni mediante *SPARQL Query Editor*

-  Il tasto **Vai al sorgente** permette di accedere al repository
   sorgente della risorsa semantica, dove eventualmente l'utente può
   aprire nuove issue.

Nella scheda della risorsa è presente anche una tabella che contiene i
dettagli dell’ontologia. Tra i vari elementi cliccabili in tabella vi è
il campo ``URI``, che permette di accedere al visualizzatore *lode* - un
visualizzatore *HTML* di ontologie espresse in *RDFS* e *OWL* - dove l'utente
ha la possibilità di esaminare varie caratteristiche dell'ontologia, tra
cui le classi, le proprietà, nonché informazioni di carattere generale
quali la versione corrente, gli autori e altre modalità di
visualizzazione.

.. figure:: ../../media/image8.png
   :alt: Esempio visualizzatore *lode* di un’ontologia
   :width: 5.12986in
   :height: 2.59097in

   Esempio visualizzatore *lode* di un’ontologia

Vocabolario controllato
-----------------------

La scheda di dettaglio dei vocabolari controllati contiene pressoché gli
stessi elementi descritti per le ontologie.

.. figure:: ../../media/image9.png
   :alt: Esempio schermata della scheda di un vocabolario controllato
   :width: 5.54792in
   :height: 2.79792in

   Esempio schermata della scheda di un vocabolario controllato

Per i vocabolari controllati è presente un tasto aggiuntivo, **API**, che
permette di accedere alla *Swagger UI* e quindi fruire del vocabolario
controllato tramite un’apposita *API*.

.. figure:: ../../media/image10.png
   :alt: Interfaccia *Swagger UI* per vocabolario controllato
   :width: 5.29792in
   :height: 2.67847in

   Interfaccia *Swagger UI* per vocabolario controllato

Anche in questo caso, è presente una tabella che contiene i dettagli
della risorsa semantica, con un importante differenza: il campo ``URI``
rimanda non più al visualizzatore *lode*, bensì *lodview* - un software
aperto di dereferenziazione di URI che consente di navigare i dati via
Web - dove l'utente ha la possibilità di esaminare varie caratteristiche
del vocabolario controllato correlate al linguaggio *RDF*.

.. figure:: ../../media/image11.png
   :alt: Esempio visualizzatore *lodview* di un vocabolario controllato
   :width: 5.63478in
   :height: 2.85652in

   Esempio visualizzatore *lodview* di un vocabolario controllato

Schema
------

La scheda di dettaglio per gli schemi dati mostra il titolo, la
descrizione e il tasto **Vai al sorgente** con funzionamento analogo a
quello descritto per ontologie e vocabolari controllati.

In aggiunta, è presente una tabella che contiene, oltre alle
informazioni di base della risorsa, una visualizzazione *Swagger UI*
completamente integrata, e che abilita la fruizione dello schema dati
mediante la visualizzazione estesa dei vari campi della sezione
``schemas``.

.. figure:: ../../media/image12.png
   :alt: Esempio di tabella contenuta in una scheda per gli schemi dati
   :width: 4.85714in
   :height: 5.03576in

   Esempio di tabella contenuta in una scheda per gli schemi dati

Richiesta di aggiornamento di asset semantici esistenti
-------------------------------------------------------

A partire dalla scheda di dettaglio di qualsiasi asset semantico nel
Catalogo, è possibile cliccare su un tasto **Vai al sorgente** per essere
indirizzati sul repository git che contiene i dati su cui è stato
effettuato l’harvesting. In tal modo, è possibile non solo consultare i
codici sorgenti delle risorse semantiche, ma anche aprire eventuali
issue nel caso in cui siano stati rilevati errori sui relativi contenuti
semantici.

Nel caso di richiesta di integrazioni, il Contributore o l’utente che
apre la issue dovrà fare riferimento alle indicazioni tecniche fornite
nel `manuale operativo <../manuale-operativo/indicazioni-su-aggiornamento-di-asset-semantici-esistenti.html>`__.
