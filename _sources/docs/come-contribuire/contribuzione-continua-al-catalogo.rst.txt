Contribuzione continua al Catalogo
==================================

Una volta che i Contributori hanno aderito al Catalogo, questi hanno la
possibilità di espandere continuamente il proprio insieme di risorse
semantiche all'interno del Catalogo. Questo significa che possono
contribuire con delle nuove in diversi momenti successivi all'adesione
iniziale.

Tuttavia, è importante considerare che tutte le modifiche apportate al
proprio repository principale dopo l'adesione iniziale sono integrate
automaticamente dall'harvester ogni volta che viene attivato. Di
conseguenza, ogni modifica effettuata nel repository principale verrà
incorporata in produzione all'attivazione successiva dell'harvester.

Per mitigare questo aspetto, i Contributori possono scegliere di
caricare le risorse semantiche che non considerano stabili o complete in
un branch separato, e non nel branch master. Solo quando le ritengono
stabili e complete, possono eseguire il merge o il push nel branch
master per far sì che vengano integrate in produzione e, di conseguenza,
raccolte nel Catalogo.

Per le modifiche alle proprie risorse, al fine di agevolare il processo 
di caricamento tramite l’harvester su Schema.gov.it, il Titolare provvede
a darne preventiva comunicazione a info@schema.gov.it 10 giorni 
prima della data prevista per il caricamento nel proprio repository al 
fine di consentire l’effettuazione di test di verifica da parte degli 
Amministratori.
