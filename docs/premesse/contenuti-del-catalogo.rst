Contenuti del Catalogo
======================

Il Catalogo raccoglie in `schema.gov.it <https://www.schema.gov.it/>`__
le risorse semantiche già pubblicate dalle singole pubbliche
amministrazioni, di cui gli stessi enti sono gli unici titolari,
mantenendo così la responsabilità in merito al contenuto. Le tipologie
di risorse semantiche supportate dal Catalogo sono:

-  **ontologie**, ovvero la rappresentazione formale, condivisa ed
   esplicita, di un dominio della conoscenza;

-  **vocabolari controllati**, liste, tassonomie, glossari e tesauri di
   termini e codici utilizzati per valorizzare concetti, indicizzare e
   recuperare informazioni;

-  **schemi di API** creati dagli enti per descrivere, riferendosi alle 
   ontologie e ai vocabolari controllati, le interfacce di programmazione
   delle applicazioni, il cui elenco è fornito dalla PDND.

Per ulteriori dettagli sulle classificazioni delle risorse semantiche,
fare riferimento 
`qui <https://teamdigitale.github.io/dati-semantic-doc-introduzione-semantica/docs/introduzione-alla-semantica-dei-dati.html#dare-un-significato-alle-cose-del-mondo>`__.

Il Catalogo può essere esteso con nuove risorse, così da aumentare le
possibilità di riuso dei concetti semantici, ad esempio, nell’ambito di
sviluppo degli e-service erogati dalle pubbliche amministrazioni, e
conseguentemente favorire la crescita dell’interoperabilità semantica
nel settore pubblico.

È buona pratica, prima di proporre nuove risorse semantiche, esplorare
le risorse nel Catalogo tramite
portale \ `schema.gov.it <http://schema.gov.it/>`__. Nel caso in cui il
dominio di appartenenza delle risorse che il Contributore vuole
modellare sia già presente a catalogo, ma vi sia l’esigenza di
rappresentare una nuova entità e/o proprietà di un’entità presente in
esso, il Contributore potrà valutare di estendere quanto presente per
rispondere alla proprie esigenze di modellazione oppure "*l'opportunità
di definire/aggiornare delle entità e/o proprietà a livello nazionale*"
(cfr. `Linee Guida sull’interoperabilità tecnica delle Pubbliche
Amministrazioni <https://www.agid.gov.it/sites/default/files/repository_files/linee_guida_interoperabilit_tecnica_pa.pdf>`__).
Per ulteriori dettagli in merito, fare riferimento alla `sezione
dedicata <../come-contribuire/attività-propedeutiche-alla-contribuzione-al-catalogo.html>`__.

Creazione e gestione dei repository per le risorse semantiche
-------------------------------------------------------------

Considerato il funzionamento di harvesting di Schema, ovvero il processo
di acquisizione dei contenuti semantici e conseguente caricamento sul
Catalogo (rif. `Raccolta e memorizzazione dei dati semantici <../funzionamento-generale/raccolta-e-memorizzazione-dei-dati-semantici.html>`__)
è necessario che ogni Contributore crei o abbia già a disposizione un 
repository da cui esporre le proprie risorse semantiche che saranno, 
quindi, raccolte in schema.gov.it come descritto nel 
`manuale operativo <../manuale-operativo/istruzioni-su-come-predisporre-il-repository-in-cui-pubblicare-le-risorse-semantiche.html>`__.

Quando chiedere semantic stewardship ad Istat
---------------------------------------------

In qualità di Soggetto Attuatore del Progetto, l’Istat offre alle
pubbliche amministrazioni interessate a pubblicare risorse semantiche
nel Catalogo, una semantic stewardship finalizzata alla creazione di
risorse in linea con i propri standard. In questo caso, il Contributore
sceglie di affidare all’Istat l’analisi concettuale del proprio dominio
di interesse e la conseguente rappresentazione in modelli di dati oppure
definire concettualmente, secondo quanto indicato in `La semantica dei dati della PA <../premesse/la-semantica-dei-dati-della-pa.html>`__
e `Scopo del Catalogo <../premesse/scopo-del-catalogo.html>`__.
la semantica del proprio dominio e richiedere la modellazione ontologica
e/o la definizione di vocabolari controllati e/o la definizione di
schemi dati.

Tale modalità è da scegliere nel caso in cui il Contributore abbia
necessità di supporto per la creazione delle risorse semantiche relative
ai propri dati. In questo caso, il Contributore si interfaccerà
direttamente con l’Istat al fine di individuare i contenuti da
pubblicare sul Catalogo; le attività di strutturazione sintattica e
semantica dei contenuti saranno curate da l’Istat, col supporto del
Contributore. Il Contributore, in quanto responsabile dei contenuti
semantici relativi ai propri dati, dovrà approvare, nel caso di
ontologie, le definizioni dei concetti e delle loro relazioni, mentre,
nel caso di vocabolari controllati, dovrà fornire la classificazione ed
eventualmente la sua gerarchia nel caso di vocabolari più articolati in
un formato strutturato (ad esempio, in file ``.csv``) che riporti: il livello di
gerarchia, la relazione gerarchica padre-figlio, la codifica, il lemma e
la descrizione delle singole voci di classificazione in italiano, in
inglese e in altre lingue se necessario per i fini del dominio in
oggetto. Invece, nel caso di un e-service, dovrà fornire documentazione
descrittiva del servizio e nello specifico dell’input e dell’output
dello stesso.

Riguardo all’individuazione del dominio degli URI e del repository, il
Contributore sarà supportato dall’Istat nella scelta tra le alternative
descritte in 
`Scelta degli identificativi univoci nel web <../premesse/scelta-degli-identificativi-univoci-nel-web.html>`__.
